---
title: 'Χριστουγεννιάτικο Τηλεπαιχνίδι, Αστερισμοί και Γιορτινές Μελωδίες '
description: Συγκέντρωση αγέλης 20/12
author: Ράμα
date: '2025-12-22T08:39:05.354Z'
tags:
  - agelh
slug: christoygenniatiko-tilepaichnidi-asterismoi-kai-giortines-melodies
---
Tο Σάββατο 20 Δεκεμβρίου, η Αγέλη μας φόρεσε τα πιο λαμπερά της χαμόγελα για την τελευταία συγκέντρωση πριν τα Χριστούγεννα. Η ατμόσφαιρα ήταν μαγική και το πρόγραμμα γεμάτο εκπλήξεις, παιχνίδι και φαντασία!

**Ο Διάσημος Παρουσιαστής και το Κυνήγι των Αστεριών** Η μέρα ξεκίνησε δυναμικά με μια ξεχωριστή επίσκεψη. Ο παρουσιαστής διεθνούς φήμης, ήρθε στην Αγέλη μας και μας κάλεσε να συμμετάσχουμε στο ετήσιο Χριστουγεννιάτικο τηλεπαιχνίδι του!. Τα Λυκόπουλα, μέσα από το παιχνίδι, ήρθαν σε επαφή με τη μαγεία του νυχτερινού ουρανού. Γνωρίσαμε αστερισμούς όπως η Κασσιόπη, ο Ωρίωνας, η Μικρή και η Μεγάλη Άρκτος και η Λύρα. Συνδυάζοντας τις γνώσεις μας και με πολλή παρατηρητικότητα, καταφέραμε να σχηματίσουμε τη λέξη που οδηγεί τους πάντες τα Χριστούγεννα: το «ΑΣΤΡΟ»!.

**Ποίηση, Κάλαντα και Έθιμα του Κόσμου** Η δημιουργικότητα δεν σταμάτησε εκεί. Οι Εξάδες μας έγιναν μικροί ποιητές! Σε ένα παιχνίδι συνεργασίας, κάθε Λυκόπουλο πρόσθετε από μία λέξη, δημιουργώντας μοναδικά ομαδικά ποιήματα. Στη συνέχεια, δοκιμάσαμε τις γνώσεις μας στην παράδοση: ταξιδέψαμε νοερά σε όλο τον κόσμο, μαθαίνοντας για αληθινά και «ψεύτικα» Χριστουγεννιάτικα έθιμα.

**Γράμμα στον Άγιο Βασίλη και Ανάδειξη Ταλέντων** Φυσικά, δεν θα μπορούσαμε να παραλείψουμε το γράμμα στον αγαπημένο μας Άγιο! Τα Λυκόπουλα έγραψαν τις ευχές τους και τα δικά τους γράμματα στον Άγιο Βασίλη.&#x20;

Η συγκέντρωση έκλεισε με την παρουσίαση των ιδιαίτερων ταλέντων των παιδιών μας. Είδαμε Λυκόπουλα να μας παρουσιάζουν τις δεξιότητές τους στον αθλητισμό, όπως το τένις, αποδεικνύοντας ότι η Αγέλη μας είναι γεμάτη ταλέντα!

![](https://github.com/KDesp73/2osysthma/raw/refs/heads/main/public/content/blog/assets/red-modern-collage-christmas-moodboard-instagram-story-png)

Καλά Χριστούγεννα σε όλους!
