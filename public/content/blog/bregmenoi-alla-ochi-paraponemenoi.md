---
title: 'Βρεγμένοι αλλά όχι παραπονεμένοι! '
description: Δράση Ομάδας 14-15/02/2026
author: Βασιλική
date: '2026-02-17T16:09:24.604Z'
tags:
  - omada
slug: bregmenoi-alla-ochi-paraponemenoi
---
Άλλο ένα σαββατοκύριακο γεμάτο περιπέτεια πέρασε η Ομάδα μας, παρόλο που ο καιρός προσπάθησε να μας χαλάσει τα σχέδια! Όλα ξεκίνησαν όταν ένας παράξενος ξένος έφτασε στην Εστία μας και εξήγησε στις ενωμοτίες πως θα καταφέρουν, με λίγη προσπάθεια κάθε Σάββατο, να φτιάξουν τα 7 Θαύματα του αρχαίου κόσμου. Αφού αναλάβαμε λοιπόν, αυτή τη σημαντική αποστολή και ο ξένος υποσχέθηκε να επιστρέψει σε μερικές εβδομάδες για να ελέγξει την πρόοδο μας, δεχτήκαμε μία ακόμα επίσκεψη. Αυτή την φορά ο πασίγνωστος οδηγός της Φόρμουλα 1, Μαξ Φερστάπεν, βοήθησε τους προσκόπους να προετοιμαστούν για το Grand Prix του Κιλκίς.   Η κάθε ενωμοτία έφτιαξε το δικό της αυτοκίνητο, χρησιμοποιώντας μόνο ξύλο και σχοινί και δοκίμασε την αντοχή του σ' ένα συναρπαστικό αγώνα.&#x20;

Και η περιπέτεια δεν τελείωσε εκεί! Τα παιδιά μαγείρεψαν "γκουρμέ" τραχανά, με την καθοδήγηση μιας σεφ και πέρασαν μια βραδιά γεμάτη γέλιο, mini games και εκπλήξεις, όπου όλοι ξεπέρασαν τον εαυτό τους. Η όμορφη δράση μας ολοκληρώθηκε μ' ένα μουσικό πρωινό, που μας εισήγαγε στον πολύ ενδιαφέρον κόσμο της ραπ και μας απέδειξε ότι οι πρόσκοποι μας είναι κρυφά μουσικά ταλέντα που μπορούν να σκαρφιστούν μαγικές ομοιοκαταληξίες.&#x20;

**Αυτή η δράση τα είχε όλα και μας άφησε μ' ένα σακίδιό γεμάτο από  χαρούμενες σκέψεις και εμπειρίες!**

![](https://github.com/KDesp73/2osysthma/raw/refs/heads/main/public/content/blog/assets/blog-14-15022026-jpg)
