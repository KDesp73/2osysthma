---
title: 'Δύναμη στην Προσφορά: Το μήνυμα των Προσκόπων του Κιλκίς'
description: Δράση Προσφοράς Ομάδας 01/11
author: Ράμα
date: '2025-11-03T18:34:33.720Z'
tags: []
slug: dynami-stin-prosfora-to-minyma-ton-proskopon-toy-kilkis
---
Την εβδομάδα που πέρασε, η 2η Ομάδα Κιλκίς έδειξε έμπρακτα το πνεύμα του εθελοντισμού και της κοινωνικής ευθύνης! Πραγματοποιήσαμε μια δράση συγκέντρωσης τροφίμων, με αποκλειστικό σκοπό την ενίσχυση των ευπαθών ομάδων της πόλης μας, σε συνεργασία με τον Ελληνικό Ερυθρό Σταυρό Κιλκίς.![](https://github.com/KDesp73/2osysthma/raw/refs/heads/main/public/content/blog/assets/img-0044-jpg)

Η ανταπόκριση στη δράση μας ήταν συγκινητική! Με τη βοήθεια και την υποστήριξη των γονέων αλλά και τη συμμετοχή της τοπικής κοινωνίας του Κιλκίς, καταφέραμε να συγκεντρώσουμε τα απαραίτητα τρόφιμα. Τα παιδιά, γεμάτα ενθουσιασμό, ανέλαβαν την πολύτιμη διαδικασία της οργάνωσης. Αφού χωρίσανε τα τρόφιμα ανάλογα το είδος και τα κατέγραψαν, τα μετέφεραν στο παράρτημα του Ερυθρού Σταυρού.![](https://github.com/KDesp73/2osysthma/raw/refs/heads/main/public/content/blog/assets/anonymo-schedio-1-jpg)

Εκεί είχαμε την ευκαιρία να γνωρίσουμε καλύτερα τον φορέα μέσα από την ιστορία του και τις συνεχείς του δράσεις. Η συνεργασία μας με τον Ερυθρό Σταυρό Κιλκίς είναι πολύτιμη! Το δικό τους έργο και η αφοσίωση των εθελοντών τους στην καθημερινή υποστήριξη όσων έχουν ανάγκη, αποτελούν πηγή έμπνευσης για εμάς.

Ελπίζουμε σε πολλές ακόμα τέτοιες κινήσεις προσφοράς στο μέλλον. Μόνο ενωμένοι και με το βλέμμα στραμμένο στον συνάνθρωπο μπορούμε να οικοδομήσουμε μια πιο ζεστή και ανθρώπινη κοινωνία!![](https://github.com/KDesp73/2osysthma/raw/refs/heads/main/public/content/blog/assets/anonymo-schedio-jpg)
