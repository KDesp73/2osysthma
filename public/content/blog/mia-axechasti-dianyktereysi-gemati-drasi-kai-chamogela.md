---
title: Μια αξέχαστη διανυκτέρευση γεμάτη δράση και χαμόγελα
description: Διανυκτέρευση της Αγέλης 15 Νοεμβρίου
author: Ράμα
date: '2025-11-21T10:25:55.217Z'
tags:
  - agelh
slug: mia-axechasti-dianyktereysi-gemati-drasi-kai-chamogela
---
Το Σάββατο 15 Νοεμβρίου ήταν μια μέρα διαφορετική από τις άλλες. Η Αγέλη μας δεν συναντήθηκε απλά για λίγες ώρες, αλλά ετοίμασε τον σάκο της και έζησε την εμπειρία της διανυκτέρευσης στο Σύστημά μας!

Η διήμερη δράση μας ξεκίνησε δυναμικά, με τα Λυκόπουλα να μεταφέρονται από την εποχή των Δεινοσαύρων, στους Πειρατές και τους Ιππότες, ζώντας την ιστορία μέσα από το παιχνίδι.

Όμως, δεν μείναμε μόνο εκεί. Μάθαμε πως ο μεγαλύτερος «χρονοταξιδιώτης» είναι το ίδιο το Νερό! Μέσα από ένα πρωτότυπο παιχνίδι με τον κύκλο του νερού, ανακαλύψαμε πώς ταξιδεύει από τη γη στον ουρανό και πάλι πίσω εδώ και εκατομμύρια χρόνια. Η φαντασία μας πήρε φωτιά το απόγευμα, όταν γίναμε συγγραφείς και εικονογράφοι, φτιάχνοντας τα δικά μας κόμικς και παραμύθια με θέμα *τι άλλο;*  τις περιπέτειες στον χρόνο.

***



![](https://github.com/KDesp73/2osysthma/raw/refs/heads/main/public/content/blog/assets/antigrafo-toy-appreciated-png)

***



**Η Μεγάλη Νυχτερινή Αποστολή** Το βράδυ, όμως, τα πράγματα δυσκόλεψαν... Η Χρονομηχανή έπαθε βλάβη και κολλήσαμε στο παρελθόν!Η Αγέλη ανέλαβε δράση μέσα στο σκοτάδι. Λύσαμε τους γρίφους του μάγου για να βρούμε το κατσαβίδι, μεταφέραμε πολύτιμα υλικά και προσπαθήσαμε να αποφύγουμε τη «Βασιλική Φρουρά» με τους φακούς, για να βρούμε το τρυπάνι και να επισκευάσουμε τη ζημιά.

Τελικά, τα καταφέραμε! Η μηχανή δούλεψε ξανά και εμείς επιστρέψαμε στο παρόν γεμάτοι εμπειρίες, γέλια και καινούργιες γνώσεις για την ιστορία και τη φύση.

Γυρίσαμε σπίτι σίγουρα λίγο κουρασμένοι, αλλά με σακίδια γεμάτα νέες εμπειρίες, φιλίες που έγιναν πιο δυνατές και ανυπομονησία για την επόμενη μας περιπέτεια!
