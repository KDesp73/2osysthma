---
title: 'Στα χνάρια του Indiana Jones: Από τη Ζούγκλα στην Αρχαία Αίγυπτο!'
description: Η συγκέντρωση της Αγέλης 06/12
author: Ράμα
date: '2025-12-09T10:00:45.443Z'
tags:
  - agelh
slug: sta-chnaria-toy-indiana-jones-apo-ti-zoygkla-stin-archaia-aigypto
---
Το Σάββατο 06 Δεκεμβρίου ήταν μια μέρα γεμάτη μυστήριο και εξερεύνηση για την Αγέλη μας, παρόλο της συνεχούς καταιγίδας! Η συγκέντρωσή μας ξεκίνησε διαφορετικά, καθώς ο θρυλικός Indiana Jones μας βρήκε στη «Ζούγκλα» και μας έδωσε το σήμα για να ξεκινήσει μια μεγάλη περιπέτεια με τελικό προορισμό την Αίγυπτο.

**Ταξίδι στη Γνώση και το Σώμα** Η αποστολή μας δεν ήταν απλώς εξερευνητική, αλλά και διδακτική. Φτάνοντας στην Αίγυπτο, βρεθήκαμε μπροστά σε μια αρχαία σαρκοφάγο. Εκεί, τα Λυκόπουλα είχαν την ευκαιρία να ανακαλύψουν τα μυστικά του ανθρώπινου σώματος.

**Συναισθήματα και Μυθικά Πλάσματα** Στη συνέχεια, η περιπέτεια απέκτησε... συναίσθημα! Συναντήσαμε τη «Μούμια που δεν μπορεί να μιλήσει» και προσπαθήσαμε να εκφράσουμε και να μαντέψουμε συναισθήματα χωρίς λόγια, χρησιμοποιώντας μόνο τις εκφράσεις μας. Το ταξίδι μας συνεχίστηκε στον κόσμο της μυθολογίας, όπου χρειάστηκε να μείνουμε «αγαλματάκια ακούνητα» για να γλιτώσουμε από το βλέμμα της Μέδουσας.

**Η Επιστροφή της Μούμιας!** Η κορύφωση της ημέρας, όμως, ήρθε με το πιο διασκεδαστικό παιχνίδι: «Η Επιστροφή της Μούμιας»! Η αίθουσα γέμισε γέλια και... χαρτιά υγείας, καθώς οι εξάδες ανέλαβαν να μεταμορφώσουν ένα Λυκόπουλο σε μούμια, τυλίγοντάς το από την κορυφή ως τα νύχια!

![](https://github.com/KDesp73/2osysthma/raw/refs/heads/main/public/content/blog/assets/antigrafo-toy-to-keimeno-tis-paragrafoy-sas-png)

***

Η ανασκόπηση της συγκέντρωσης!&#x20;
