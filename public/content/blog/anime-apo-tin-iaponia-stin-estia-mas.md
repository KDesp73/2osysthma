---
title: Anime από την Ιαπωνία στην Εστία μας!
description: Δράση Ομάδοας 7/02/2026
author: Βασιλική
date: '2026-02-12T23:50:04.674Z'
tags:
  - omada
slug: anime-apo-tin-iaponia-stin-estia-mas
---
Δεν ξέρω αν μάθατε τα νέα, αλλά η Ομάδα μας συμμετείχε στο πρώτο (και τελευταίο) προσκοπικό Anime-con! Ήταν μια συγκέντρωση αφιερωμένη στο anime (ιαπωνικά κινούμενα σχέδια) και τα ιαπωνικά παιχνίδια, μιας και τους τελευταίους μήνες οι ενωμοτίες μας προετοίμαζαν τα δικά τους manga (κόμικς) και ήταν πλέον η ώρα να τα παρουσιάσουν στο κοινό. **2 δημιουργικές δοκιμασίες** και πολλές εκπλήξεις περίμεναν τους προσκόπους στη στολισμένη Εστία μας το περασμένο Σάββατο!

Αρχικά, τα παιδιά είχαν την ευκαιρία να μεταγλωττίσουν με τον δικό τους μοναδικό τρόπο, σκηνές anime. Κάθε ενωμοτία παρακολούθησε μία σκηνή στα ιαπωνικά και στη συνέχεια έγραψε σενάριο, μοίρασε ρόλους και προσπάθησε ταιριάξει την ερμηνεία της με όσα διαδραματίζονταν στο πανί. Γρήγορα, όλοι συνειδητοποίησαν το πόσο δύσκολο ήταν να παραμείνουν στο ρυθμό κατά τη διάρκεια της διαδικασίας. Ευτυχώς που οι διοργανωτές του Anime-con είχαν μεριμνήσει γι αυτό, και ανάμεσα στις προσπάθειες μεταγλώττισης είχαν ετοιμάσει τα κατάλληλα παιχνίδια για να μας βοηθήσουν.

Και σα να μην έφτανε αυτό, οι πρόσκοποι έφτιαξαν τα δικά τους ενθύμια, για να θυμούνται για πάντα αυτήν την εμπειρία. Με τα πιο απλά υλικά (χαρτί, ύφασμα και κλωστή) κατασκεύασαν τις παραδοσιακές κούκλες teru teru bozu, που στην Ιαπωνία τις κρεμάνε έξω από παράθυρα και πόρτες, με την ελπίδα ότι θα φέρουν καλό καιρό.

Και κάπως έτσι, φτάσαμε στο αποκορύφωμα της συγκέντρωσης, που ήταν η επιβράβευση του καλύτερου manga! 3 μήνες οι ενωμοτίες εμπλούτιζαν τα κόμικς τους με χαρακτήρες, τους οποίους κέρδιζαν όταν πετύχαιναν τους στόχους της προσκοπικής Άμιλλας. Όλοι έβαλαν τα δυνατά τους, αλλά οι **Κέδροι** ξεπέρασαν τις προσδοκίες και γι αυτό, πέρα από το πιστοποιητικό του Anime-con, έλαβαν κι ένα μικρό δώρο από τον Αρχηγό Ομάδας!&#x20;



![](https://github.com/KDesp73/2osysthma/raw/refs/heads/main/public/content/blog/assets/blog-7-2-2026-jpg)
