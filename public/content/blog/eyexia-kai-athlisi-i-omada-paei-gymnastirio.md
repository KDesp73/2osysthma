---
title: 'Ευεξία και άθληση: η Ομάδα πάει γυμναστήριο'
description: Δράση Ομάδας 31/1/2026
author: Βασιλική
date: '2026-02-04T21:50:02.743Z'
tags:
  - omada
slug: eyexia-kai-athlisi-i-omada-paei-gymnastirio
---
Το Σάββατο που μας πέρασε, η Ομάδα μας επισκέφθηκε το γυμναστήριο της κ. **Αφροδίτης Ζώγκα,** έτοιμη να ανακαλύψει τη πραγματική σημασία της τακτικής άθλησης. Αυτό που μας περίμενε όμως εκεί ήταν το κάτι άλλο! Ποιος να το φανταζόταν άλλωστε, ότι μέσα σ' ένα χώρο υπάρχουν τόσοι πολλοί τρόποι να γυμνάσεις ... το χέρι σου ή ... το πόδι σου ή και γενικά το σώμα σου.&#x20;

Όλα άρχισαν να γίνονται πιο ξεκάθαρα όταν η κ. Ζώγκα μας ξενάγησε στους χώρους του γυμναστηρίου, μας εξήγησε τη λειτουργία των οργάνων γυμναστικής και μας έδωσε μερικές συμβουλές για το πως να διατηρούμε το σώμα μας σε καλή φυσική κατάσταση. Και μόλις τελείωσαν τα λόγια και οι ερωτήσεις, άρχισαν οι πράξεις! Με την καθοδήγηση της γυμνάστριας, η Ομάδα μας χωρίστηκε σε γκρουπ και δοκίμασε κάποια από τα όργανα, χρησιμοποίησε λάστιχα, μπάλες και στρώματα και προσπάθησε να ολοκληρώσει ότι ασκήσεις τους παρουσιάστηκαν. Η δράση μας έκλεισε με μερικά γυμναστικά παιχνίδια και μια τελευταία συμβουλή: "Το σημαντικό είναι ν' αγαπάμε τον εαυτό μας και να φροντίζουμε το σώμα μας εσωτερικά και εξωτερικά!"

![](https://github.com/KDesp73/2osysthma/raw/refs/heads/main/public/content/blog/assets/blog-3112026-jpg)



***

*Ευχαριστούμε θερμά την κ. Αφροδίτη Ζώγκα για τη φιλοξενία της, την υπομονή της και τις πολύτιμες συμβουλές της!*
