---
title: >-
  "Φασούλι το φασούλι...", πως όλοι μαζί μπορούμε να γεμίσουμε το πιάτο των
  συνανθρώπων μας!
description: Δράση προσφοράς
author: Βασιλική
date: '2025-10-21T15:50:40.128Z'
tags:
  - events
  - omada
slug: >-
  fasoyli-to-fasoyli-pos-oloi-mazi-mporoyme-na-gemisoyme-to-piato-ton-synanthropon-mas
---
"... και κάνει κάθε μέρα μια καλή πράξη". Μ' αυτές τις λέξεις κλείνει ο Νόμος των Λυκοπούλων, που κάθε παιδί υπόσχεται να τηρεί όταν πρωτοξεκινάει το προσκοπικό παιχνίδι. Παίρνοντας παράδειγμα από τους πιο μικρούς, που δεν χάνουν ευκαιρία να ομορφαίνουν τον κόσμο γύρω τους με απλές καθημερινές πράξεις καλοσύνης, οργανώνουμε μία δράση στην οποία όλοι έχουν την ευκαιρία να προσφέρουν. Να βάλουν το λιθαράκι τους αν θέλετε, ή ακόμα καλύτερα να ρίξουν το φασούλι τους στο σακούλι!&#x20;

Ο Ερυθρός Σταυρός συγκεντρώνει τρόφιμα από δωρεές επιχειρήσεων και ιδιωτών, που στη συνέχεια διανέμει σε οικογένειες που απευθύνονται εκεί για βοήθεια. Στην προσπάθεια αυτή, λοιπόν, θα συνδράμουμε κι εμείς, συγκεντρώνοντας **ΡΥΖΙ και ΟΣΠΡΙΑ,** το **Σάββατο 25/10/2025** και το **Σάββατο 1/11/2025 (ώρες: 13:00- 14:30 και 17:00- 19:00),** στο Σύστημά μας **(Παπαγιαννάκου 1)**.

***

Τα τρόφιμα που έχουμε συγκεντρώσει θα καταγραφούν από τους προσκόπους μας και θα μεταφερθούν στην αποθήκη του Ερυθρού Σταυρού (παράρτημα Κιλκίς), στον Κήπο.

![](https://github.com/KDesp73/2osysthma/raw/refs/heads/main/public/content/blog/assets/fasoyli-to-fasoyli-png)
