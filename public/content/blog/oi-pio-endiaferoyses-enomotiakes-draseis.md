---
title: Οι πιο "ενδιαφέρουσες" ενωμοτιακές δράσεις!
description: Δράση Ομάδας 24/1/2026
author: Βασιλική
date: '2026-02-04T20:07:30.023Z'
tags:
  - omada
slug: oi-pio-endiaferoyses-enomotiakes-draseis
---
Το Σάββατο 24 Ιανουαρίου οι ενωμοτίες μας, γι άλλη μια φορά, οργάνωσαν και έτρεξαν τις δικές τους δράσεις! Τα παιδιά αφιέρωσαν τη μέρα τους στα Ενδιαφέροντά τους, προετοιμάζοντας δραστηριότητες για τις ενωμοτίες τους, βασισμένες στα αγαπημένα τους χόμπι.&#x20;

Η ενωμοτία των **Κέδρων** άνοιξε την αυλαία με τη βοήθεια της Νεφέλης και της Αριάδνης. Υπό τους ήχους της κλασικής μουσικής, οι πρόσκοποι έμαθαν με κάθε λεπτομέρεια το πως λειτουργεί το πιάνο και πως διαβάζουμε μια παρτιτούρα αλλά και μερικές πληροφορίες για τα είδη της μουσικής και τους μεγάλους τραγουδιστές που τα εκπροσωπούν. Συνέχισαν, συνθέτοντας το τραγούδι της ενωμοτίας τους σε χορωδιακή διάθεση. Τη μουσική ακολούθησε ο χορός, και οι ήχοι του πιάνου αντικαταστάθηκαν από τους ρυθμούς της K-pop. Η ενωμοτία προτού φτιάξει τις δικές της χορογραφίες, έμαθε για τα ποικίλα είδη χορού και παρακολούθησε μια χορογραφία της K-pop.

Την σκυτάλη πήραν τα **Έλατα,** με τη Δήμητρα να είναι προετοιμασμένη για χορό μέχρι τελικής πτώσης! Έβαλε την ιδιαίτερη φορεσιά της και μίλησε στην ενωμοτία για το χόμπι της. Οι ισορροπίες όμως, άλλαξαν όταν τους παρουσίασε το χορευτικό παιχνίδι της. Σε μια μίξη παντομίμας και χορού τα Έλατα είχαν την μοναδική ευκαιρία να "χορέψουν" τα συναισθήματά τους.

Πιο πνευματικά μονοπάτια ακολούθησε, τέλος, η ενωμοτία των **Πεύκων**. Και πως θα μπορούσε να γίνει διαφορετικά όταν κατάφεραν να φέρουν στην εστία μας τον Λεονάρντο ντα Βίντσι! 6 δοκιμασίες- γρίφους παρουσίασε ο αναγεννησιακός καλλιτέχνης στα παιδιά και τα Πεύκα βρήκαν για όλα μια λύση.

Με λίγα λόγια, η φαντασία και η προσπάθεια όλων των παιδιών έκαναν ακόμα ένα Σάββατο μοναδικό!

![](https://github.com/KDesp73/2osysthma/raw/refs/heads/main/public/content/blog/assets/blog-24012026-jpg)
