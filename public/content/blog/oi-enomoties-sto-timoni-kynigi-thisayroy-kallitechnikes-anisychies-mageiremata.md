---
title: >-
  Οι Ενωμοτίες στο Τιμόνι: Κυνήγι θησαυρού - Καλλιτεχνικές Ανησυχίες -
  Μαγειρέματα 
description: Ενωμοτιακές δράσεις 06/12
author: Ράμα
date: '2025-12-09T12:04:50.292Z'
tags:
  - omada
slug: oi-enomoties-sto-timoni-kynigi-thisayroy-kallitechnikes-anisychies-mageiremata
---
Το περασμένο Σάββατο ήταν μια μέρα απόδειξης ότι οι Πρόσκοποί μας μπορούν να καταφέρουν τα πάντα! Η δράση της Ομάδας μας είχε έναν ξεχωριστό χαρακτήρα, καθώς τον πρώτο λόγο είχαν οι ίδιες οι Ενωμοτίες. Τα παιδιά σχεδίασαν, οργάνωσαν και υλοποίησαν το δικό τους πρόγραμμα, με φαντασία και κέφι.

**Ενωμοτία Πεύκα: Οι Εξερευνητές της Πόλης** Η Ενωμοτία Πεύκα επέλεξε την περιπέτεια στους δρόμους της πόλης. Οργάνωσαν ένα δυναμικό παιχνίδι, μετατρέποντας τη γειτονιά σε πεδίο εξερεύνησης. Με όπλο την παρατηρητικότητα και τη συνεργασία, κλήθηκαν να λύσουν γρίφους και να ακολουθήσουν τα στοιχεία σε ένα συναρπαστικό Κυνήγι Θησαυρού.

**Ενωμοτία Κέδροι: Χριστουγεννιάτικη Δημιουργία** Σε πιο ήρεμους αλλά άκρως δημιουργικούς ρυθμούς κινήθηκαν οι Κέδροι. Η Ενωμοτία έβγαλε την καλλιτεχνική της πλευρά, οργανώνοντας ένα εικαστικό εργαστήρι. Κούπες, πιάτα και χριστουγεννιάτικες μπάλες γέμισαν με χρώματα και σχέδια, βάζοντας σιγά-σιγά όλη την Ομάδα στο εορταστικό κλίμα των ημερών που έρχονται.

**Ενωμοτία Έλατα: Οι Σεφ της Ημέρας** Τέλος, τα Έλατα απέδειξαν ότι η καλοπέραση θέλει καλοφαγία! Ανέλαβαν δράση στην κουζίνα, για να ετοιμάσουν τα πιο ζουμερά, χειροποίητα burgers. Η μυρωδιά έσπασε τη μύτη των υπολοίπων και το αποτέλεσμα επιβράβευσε τους κόπους των "μαγείρων" της παρέας.

Ήταν μια δράση γεμάτη πρωτοβουλία που γέμισε τους Προσκόπους μας με ικανοποίηση για όσα κατάφεραν μόνοι τους

![](https://github.com/KDesp73/2osysthma/raw/refs/heads/main/public/content/blog/assets/antigrafo-toy-antigrafo-toy-to-keimeno-tis-paragrafoy-sas-png)
